Widzę, że już ktoś wcześniej wpadł na bardzo podobny pomysł co mój, ale mimo wszystko podejmę się go.
Będzie to symulacja choroby rozprzestrzeniającej się po Europie. Choroba będzie miała trzy podstawowe cechy:

- zaraźliwość (będzie decydowała o tym, jak szybko wirus będzie się rozprzestrzeniał)
- odporność (jaka jest odporność wirusa/pasożyta/bakterii na leczenie)
- szybkość postępowania choroby (jak szybko stan osoby zarażonej będzie się pogarszał)

Podstawowe cechy wirusa będą rozdysponowane za pomocą punktów w sposób losowy lub przez użytkownika, podobnie będzie z wyborem obywatelstwa pacjenta zero.

Choroba będzie się rozprzestrzeniała po całej Europie przy użyciu transportu wodnego, lądowego lub przez przejścia graniczne. Każdy kraj także będzie miał swoje podstawowe cechy takie jak:

- transport/turystyka (im chętniej uczęszczany będzie kraj, tym większa szansa, że choroba pojawi się w nim szybciej niż w pozostałych)
- postęp medycyny (jeśli w kraju medycyna będzie dobrze rozwinięta, to opieka medyczna spowolni rozwój wirusa, dodatkowo szybciej zostanie wynalezione lekarstwo i szczepionka)
- z kim graniczy (pomiędzy krajami, które graniczą ze sobą, zagrożenie rozwoju epidemii jest dużo większe)
- współczynnik potencjalnego rozprzestrzeniania się choroby (jeśli np. zostaną zamknięte placówki publiczne, choroba będzie się wolniej rozprzestrzeniać)

Cała symulacja będzie się odbywać w podziale na tury (dni).

Choroba na początku nie zostanie rozpoznana jako realne zagrożenie. Dopiero wraz z jej rozwojem i liczbą zarażonych osób rządy państwa będą przeznaczały większe środki na znalezienie skutecznego leczenia. Później będą zamykane szkoły, urzędy oraz granice co znacznie utrudni dalsze rozprzestrzenianie się wirusa, jednak ucierpi na tym gospodarka państwa (trudniej będzie znaleźć lekarstwo oraz szczepionkę). Śmierć dużego odsetku obywateli także znajdzie swoje odzwierciedlenie w statystyce "postęp medycyny", co teoretycznie powinno doprowadzić do reakcji łańcuchowej.
Jeśli minie wystarczająca ilość czasu, niektóre państwa z dużym "postępem medycyny" mogą wynaleźć szczepionkę, a jeszcze później skuteczne leczenie.

Symulacja kończy się, gdy choroba przestanie się rozprzestrzeniać. Może się do tego dojść na dwa sposoby:

- zaraźliwość choroby oraz współczynnik potencjalnego rozprzestrzeniania się choroby będą na tyle niskie, że wszyscy nosiciele choroby zginą lub wszyscy zginą
- lekarstwo oraz szczepionka zostanie wynaleziona na czas

Do symulacji zamierzam wprowadzić dane znajdujące odzwierciedlenie w realnym świecie, np. kraje takie jak Włochy będą miały większy współczynnik turystyki niż Polska, analogicznie jeśli chodzi o postęp medycyny. Cała symulacja będzie mam nadzieję na tyle zbalansowana, aby dla różnych statystyk wirusa/bakterii/pasożyta oraz wyboru obywatelstwa pacejnta zero choroba będzie rozprzestrzeniała się w inny sposób i epidemia będzie się kończyła w inny sposób.
